
{
  "san": "१. श्रीराम: – जिनमें योगीजन रमण करते हैं, ऐसे सच्चिदानन्दघंस्वरूप श्री राम अथवा सीता-सहित राम\n२. रामचन्द्र: – चंद्रमा के समान आनन्दमयी एवं मनोहर राम\n३. रामभद्र: – कल्याणमय राम\n४. शाश्वत: :- सनातन राम\n५. राजीवलोचन:- कमल के समान नेत्रोंवाले\n६. श्रीमान् राजेन्द्र:- श्री सम्पन्न राजाओं के भी राजा, चक्रवर्ती सम्राट\n७. रघुपुङ्गव:- रघुकुल में श्रेष्ठ\n८. जानकीवल्लभ:- जनककिशोरी सीता के प्रियतम\n९. जैत्र: – विजयशील\n१०. जितामित्र:- शत्रुओं को जीतनेवाला\n११. जनार्दन:- सम्पूर्ण मनुष्यों द्वारा याचना करने योग्य\n१२. विश्वामित्रप्रिय:-विश्वामित्रजी के प्रियतम\n१३. दांत:- जितेंद्रिय\n१४. शरण्यत्राणतत्पर:- शरणागतों के रक्षा में तत्पर\n१५. बालिप्रमथन:- बालि नामक वानर को मारनेवाले\n१६. वाग्मी- अच्छे वक्ता\n१७. सत्यवाक्- सत्यवादी\n१८. सत्यविक्रम:- सत्य पराक्रमी\n१९. सत्यव्रत:- सत्य का दृढ़ता पूर्वक पालन करनेवाले\n२०. व्रतफल:- सम्पूर्ण व्रतों के प्राप्त होने योग्य फलस्वरूप\n२१. सदा हनुमदाश्रय:- निरंतर हनुमान जी के आश्रय अथवा हनुमानजी के ह्रदयकमल में निवास करनेवाले\n२२. कौसलेय:- कौसल्याजी के पुत्र\n२३. खरध्वंसी :- खर नामक राक्षस का नाश करनेवाले\n२४. विराधवध-पण्डित:- विराध नामक दैत्य का वध करने में कुशल\n२५. विभीषण-परित्राता- विभीषण के रक्षक\n२६. दशग्रीवशिरोहर:- दशशीश रावण के मस्तक काटनेवाले\n२७. सप्ततालप्रभेता – सात ताल वृक्षों को एक ही बाण से बींध डालनेवाले\n२८. हरकोदण्ड- खण्डन:- जनकपुर में शिवजी के धनुष को तोड़नेवाले\n२९. जामदग्न्यमहादर्पदलन:- परशुरामजी के महान अभिमान को चूर्ण करनेवाले\n३०. ताडकान्तकृत- ताड़का नामवाली राक्षसी का वध करनेवाले\n३१. वेदान्तपार:- वेदान्त के पारंगत विद्वान अथवा वेदांत से भी अतीत\n३२. वेदात्मा:- वेदस्वरूप\n३३. भवबन्धैकभेषज:- संसार बन्धन से मुक्त करने के लिये एकमात्र औषधरूप\n३४. दूषणप्रिशिरोsरि:- दूषण और त्रिशिरा नामक राक्षसों के शत्रु\n३५. त्रिमूर्ति:- ब्रह्मा,विष्णु और शिव- तीन रूप धारण करनेवाले\n३६. त्रिगुण:- त्रिगुणस्वरूप अथवा तीनों गुणों के आश्रय\n३७. त्रयी- तीन वेदस्वरूप\n३८. त्रिविक्रम:- वामन अवतार में तीन पगों से समस्त त्रिलोकीको नाप लेनेवाले\n३९. त्रिलोकात्मा- तीनों लोकों के आत्मा\n४०. पुण्यचारित्रकीर्तन:- जिनकी लीलाओं का कीर्तन परम पवित्र हैं, ऐसे\n४१. त्रिलोकरक्षक:- तीनों लोकोंकी रक्षा करनेवाले\n४२. धन्वी- धनुष धारण करनेवाले\n४३. दण्डकारण्यवासकृत्- दण्डकारण्य में निवास करनेवाले\n४४. अहल्यापावन:- अहल्याको पवित्र करनेवाले\n४५. पितृभक्त:- पिता के भक्त\n४६. वरप्रद:- वर देनेवाले\n४७. जितेन्द्रिय:- इन्द्रियों को काबू में रखनेवाले\n४८. जितक्रोध:- क्रोध को जीतनेवाले\n४९. जितलोभ:- लोभ की वृत्ति को परास्त करनेवाले\n५०. जगद्गुरु:- अपने आदर्श चरित्रोंसे सम्पूर्ण जगत् को शिक्षा देनेके कारण सबके गुरु\n५१. ऋक्षवानरसंघाती:- वानर और भालुओं की सेना का संगठन करनेवाले\n५२. चित्रकूट – समाश्रय:- वनवास के समय चित्रकूट पर्वत पर निवास करनेवाले\n५३. जयन्तत्राणवरद:- जयन्त के प्राणों की रक्षा करके उसे वर देनेवाले\n५४. सुमित्रापुत्र- सेवित:-सुमित्रानन्दन लक्ष्मण के द्वारा सेवित\n५५. सर्वदेवाधिदेव:\u200C- सम्पूर्ण देवताओं के भी अधिदेवता\n५६. मृतवानरजीवन:- मरे हुए वानरों को जीवित करनेवाले\n५७. मायामारीचहन्ता- मायामय मृग का रूप धारण करके आये हुए मारीच नामक राक्षस का वध करनेवाले\n५८. महाभाग:- महान सौभाग्यशाली\n५९. महाभुज:- बड़ी- बड़ी बाँहोंवाले\n६०. सर्वदेवस्तुत:- सम्पूर्ण देवता जिनकी स्तुति करते हैं, ऐसे\n६१. सौम्य:- शांतस्वभाव\n६२. ब्रह्मण्य:- ब्राह्मणों के हितैषी\n६३. मुनिसत्तम:- मुनियोंमे श्रेष्ठ\n६४. महायोगी- सम्पूर्ण योगोंके अधीष्ठान होने के कारण महान योगी\n६५. महोदर:- परम उदार\n६६. सुग्रीवस्थिर-राज्यपद:- सुग्रीव को स्थिर राज्य प्रदान करनेवाले\n६७. सर्वपुण्याधिकफलप्रद:-सम्स्त पुण्यों के उत्कृष्ट फलरूप\n६८. स्मृतसर्वाघनाशन:- स्मरण करनेमात्र से ही सम्पूर्ण पापों का नाश करनेवाले\n६९. आदिपुरुष: – ब्रह्माजीको भी उत्पन्न करनेके कारण सब के आदिभूत अन्तर्यामी परमात्मा\n७०. महापुरुष:- समस्त पुरुषों मे महान\n७१. परम: पुरुष:- सर्वोत्कृष्ट पुरुष\n७२. पुण्योदय:- पुण्य को प्रकट करनेवाले\n७३. महासार:- सर्वश्रेष्ठ सारभूत परमात्मा\n७४. पुराणपुरुषोत्तम:- पुराणप्रसिद्ध क्षर-अक्षर पुरुषोंसे श्रेष्ठ लीलापुरुषोत्तम\n७५. स्मितवक्त्र:- जिनके मुखपर सदा मुस्कानकी छटा छायी रहती है, ऐसे\n७६. मितभाषी- कम बोलनेवाले\n७७. पूर्वभाषी – पूर्ववक्ता\n७८. राघव:- रघुकुल में अवतीर्ण\n७९. अनन्तगुण गम्भीर:- अनन्त कल्याणमय गुणों से युक्त एवं गम्भीर\n८०. धीरोदात्तगुणोत्तर:- धीरोदात्त नायकके लोकोतर गुणों से युक्त\n८१. मायामानुषचारित्र:- अपनी मायाका आश्रय लेकर मनुष्योंकी-सी लीलाएँ करनीवाले\n८२. महादेवाभिपूजित:- भगवान शंकर के द्वारा निरन्तर पूजित\n८३. सेतुकृत- समुद्रपर पुल बाँधनेवाले\n८४. जितवारीश:- समुद्रको जीतनेवाले\n८५. सर्वतीर्थमय:- सर्वतीर्थस्वरूप\n८६. हरि:- पाप-ताप को हरनेवाले\n८७. श्यामाङ्ग:- श्याम विग्रहवाले\n८८. सुन्दर:- परम मनोहर\n८९. शूर:- अनुपम शौर्यसे सम्पन्न वीर\n९०. पीतवासा:- पीताम्बरधारी\n९१. धनुर्धर:- धनुष धारण करनेवाले\n९२. सर्वयज्ञाधिप:- सम्पूर्ण यज्ञों के स्वामी\n९३. यज्ञ:- यज्ञ स्वरूप\n९४. जरामरणवर्जित:- बुढ़ापा और मृत्यु से रहित\n९५. शिवलिंगप्रतिष्ठाता- रामेश्वर नामक ज्योतिर्लिंग की स्थापना करनेवाले\n९६. सर्वाघगणवर्जित:\u200C – समस्त पाप-राशियों से रहित\n९७. परमात्मा- परमश्रेष्ठ, नित्यशुद्ध-बुद्ध –मुक्तस्वरूपा\n९८. परं ब्रह्म- सर्वोत्कृष्ट, सर्वव्यापी एवं सर्वाधिष्ठान परमेश्वर\n९९. सच्चिदानन्दविग्रह:- सत्, चित् और आनन्द ही जिनके स्वरूप का निर्देश करानेवाला है, ऐसे परमात्मा अथवा सच्चिदानन्दमयदिव्यविग्रह\n१००. परं ज्योति:- परम प्रकाशमय,परम ज्ञानमय\n१०१. परं धाम- सर्वोत्कृष्ट तेज अथवा साकेतधामस्वरूप\n१०२. पराकाश:- त्रिपाद विभूतिमें स्थित परमव्योम नामक वैकुण्ठधामरूप, महाकाशस्वरूप ब्रह्म\n१०३. परात्पर:- पर- इन्द्रिय, मन, बुद्धि आदि से भी परे परमेश्वर\n१०४. परेश:- सर्वोत्कृष्ट शासक\n१०५. पारग:- सबकोपार लगानेवाले अथवा मायामय जगत की सीमा से बाहर रहनेवाले\n१०६. पार:- सबसे परे विद्यमान अथवा भवसागर से पार जाने की इच्छा रखनेवाले प्राणियों के प्राप्तव्य परमात्मा\n१०७. सर्वभूतात्मक:- सर्वभूतस्वरूप\n१०८. शिव:- परम कल्याणमय"
}